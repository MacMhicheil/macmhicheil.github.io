---
layout: post
title: Sùil air Launcher 7 airson Android
date: 2011-07-17 12:45:58
categories: [applaidean]
image: https://raw.githubusercontent.com/MacMhicheil/atug/master/images/launcher-7.png
---

Ma tha sibh air fàs sgìth dhen còltas oifigeil a th’ aig Android, tha  an t-uabhas de Home Replacement apps ri fhaoitinn sa Mhargadh airson a  atharrachadh.

<!--more-->

Ach, ma tha *Metro*, an coltas oifigeil a th’ aig *Windows Phone 7* a’ còrdadh riubh, faodar seo fhaighinn air Android a-nis le [Launcher 7](https://web.archive.org/web/20160407223511/https://market.android.com/details?id=info.tikuwarez.launcher3&hl=en).

Tha Launcher 7 gu math sìmplidh ged a tha an t-uabhas de roghainnean  ann airson ga dhèanamh sònraichte. Faodar dathan, ìomhaighean agus  ainmean na h-apps atharrachdh. Cuideachd faodar *Android widgets* a chur ann.

Nuair a tha sibh ag iarraidh na h-apps eile nach eil ri fhaoitinn air  am prìomh-sgrion, ma chliogas tu air an saighead aig a’ mhullach  gheibhear sgrion eile le liosta slàn de na h-apps a th’ agaibh. Faodar  apps san liosta a chur am falach, a chur às dhan fòn gu lèir air neo a  chur ris a’ prìomh-sgrion le bhith a’ dèanamh clìog-fada orra.

Tha [Launcher 7](https://web.archive.org/web/20160407223511/https://market.android.com/details?id=info.tikuwarez.launcher3&hl=en) ri fhaoitinn anns a’ mhargadh saoir an-asgaidh le sanasan ach tha [dreach eile](https://web.archive.org/web/20160407223511/https://market.android.com/details?id=info.tikusoft.launcher7&feature=more_from_developer) ri fhaoitinn airson €0.99 às aonais na sanasan.
