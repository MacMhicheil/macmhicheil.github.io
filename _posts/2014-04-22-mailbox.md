---
title: Sùil air Launcher 7 airson Android
author: Crìstean MacMhìcheil
type: post
date: 2011-07-17 12:45:00
image: /images/.png
comments: true
categories:
- android
- ios
- applaidean
- teicneolas
- leirmheas
tags:
---

'S e prògram puist-d a th' ann am [Mailbox](https://web.archive.org/web/20160314163527/http://www.mailboxapp.com/) a tha ri fhaoitinn saor an-asgaidh air iOS and Android.

<!--more-->

Chaidh an app a cheannachadh le [Dropbox](https://web.archive.org/web/20160314163527/https://www.dropbox.com/) ann an 2013 agus tha iad dìreach air Mailbox 2.0 a chur a-mach. Tha Mailbox stèidichte air feallsanachd [Inbox Zero](https://web.archive.org/web/20160314163527/http://www.43folders.com/43-folders-series-inbox-zero) le Merlin Mann a tha ag amas air smachd a thoirt air do bhogsa a-steach agus ga chumail falaichte. Airson seo a dhèanamh tha Mann ag ràdh gu bheil cèithir dìofar gnìomhan agad nuair a tha thu a' deiligeadh ri post-d:

* **Delete** - sguab as a h-uile post-d nach eil ag iarraidh d' aire.
* **Delegate** - mura h-eil thu comasach air am post-d a fhreagairt thoir an ùghdarras ri duine a tha comasach.
* **Defer** - mura h-eil ùine gu leòr agad aig an àm cuir am post-d ann an tasglann gus am bi ùine gu leòr agad.
* **Do** - ma tha thu comasach air am post-d a fhreagairt dèan e sa bhad.

Tha an dòigh anns a bheil Mailbox a' cleachdadh Inbox Zero air leth sònraichte agus uabhasach fùrasta ri cleachdadh: chan eil agad ri dhèanamh ach swipeadh air post-d.

*** Cuir ann an tasglann

Nuair a tha thu deiseil le brath agus thu airson ga chumail, feumaidh tu swipeadh bhon làimh clì dhan làimh deas gus am faic thu strìochag uaine. A-nis chan bhi am brath seo a' nochdadh anns do bhogsa a-steach, ach bidh e agad fhathast ann an tasglann.

*** Sguabadh às

Mura h-eil thu airson brath a chumail nuair a tha thu deiseil leis, feumaidh tu swipeadh bhon làimhe clì dhan làimh deas gus am faic thu crois dearg.

*** Cuir dàil air

Mura h-eil thu comasach air deiligeadh leis am post-d aig an àm faodaidh tu dàil a chur air le bhith swipeadh bhon làimh deas dhan làimh clì gus am faic thu cloc buidhe. Ma nì thu seo gheibh thu bogsa le dìofar roghainnean ann: "Nas Anmoich", "A-Nochd", "A-Maireach", "Aig Deireadh na Seachdain", "An ath-Sheachdain", "An ath-Mhìos", "Uaireigin" agus "Tagh Latha". Ma clìogas tu air aon dhe na roghainnean mar eisimpleir "A-maireach" thèid dàil a chur air am post-d agus nochdaidh e a-rithist anns do bhogsa a-steach a-maireach.

*** Cuir ri liostaichean

Ma tha thu airson do thasglann a chumail sgiobalta, faodaidh tu brathan a chur ri liostaichean a leithid "Ri Leughadh", "Ri Cheannach", "Obair" m.s.a.a. le bhith a' swipeadh bho làimh deas dhan làimh clì gus am faic thu liosta donn.

*** Dè tha ùr ann am Mailbox 2.0?

Ann an 2.0 bidh Mailbox ag ionnsachadh an gnìomh a chur thu air brath agus ma gheibheas tu post-d eile a tha coltach ri cuiridh Mailbox an aon gnìomh air leis fhèin. Cuideachd bidh agad ri bhith a' logadh a-steach le cunntas Dropbox airson do roghainnean a cho-thìmeachadh eadar d' innealan.

*** Co-dhùnadh

'S e app air leth sònraichte a th' ann am Mailbox le cho sìmplidh agus cumhachdail 's a tha e aig an aon àm agus tha mi a' smaointinn gum bi a' mhòr-chuid toilichte leis. Ach a dh'aindeoin seo chan eil e foirfe fhathast air sgàth 's nach eil ach Gmail agus iCloud ag obair leis a' ciallachadh gum feum luchd-cleachdaidh Outlook (Hotmail) agus Yahoo Mail app eile a lorg. Cuideachd chan eil app desktop ann fhathast a' ciallachadh nach urrainn dhut an aon dòigh-obrach a' cleachdadh airson do phost-d a riaghladh air an desktop. Tha Mailbox air ràdh gu bheil iad ag amas air app Mac OS X a chur a-mach am bliadhna seo agus ma tha thu airson fheuchainn faodaidh tu d' ainm a chur ris an liosta an-seo airson am beta fhaighinn nuair a tha e ri fhaoitinn.

[Mailbox](https://web.archive.org/web/20160314163527/http://www.mailboxapp.com/) le Dropbox

**Prìs** An-asgaidh

**Ri fhaotinn air** iOS ([App Store](https://web.archive.org/web/20160314163527/https://itunes.apple.com/us/app/mailbox/id576502633?mt=8)) Android ([Play Store](https://web.archive.org/web/20160314163527/https://play.google.com/store/apps/details?id=com.mailboxapp)) Mac OS X (ri thighinn)

**Cànan** Beurla
