---
layout: post
title: Apple Music na chiad seirbheis-ciùil le còirichean airson ath-mheasgachaidhean a thabhann
date: 2016-03-15 05:40:41
categories: [apple]
image: https://raw.githubusercontent.com/MacMhicheil/atug/master/images/Apple_Music.png
---

Tha [Apple](http://www.apple.com/uk) air aontachadh le [Dubset Media Holdings](http://www.dubset.com/) gum faod iad òrain measgte agus measgachaidhean DJ a chur ris an seirbheis-ciùil aca, Apple Music.

<!--more-->

[A-rèir Billboard](http://www.billboard.com/articles/news/7256376/apple-music-dubset-partner-previously-unlicensed-remixes-dance),  bidh Apple na chiad seirbheis-ciùil le còirichean airson òrain measgte  agus measgachaidhean DJ a thabhann. Gu ruige seo bha poileasaidh  còirichean a’ ciallachadh nach b’ urrainn do sheirbheis sam bith na  h-òrain a thabhann.

Bidh Dubset Media  Holdings a’ cleachdadh teicneòlas air ainmeachadh MixBank airson  mìon-sgrùdadh a’ dèanamh air na h-òrain gus sampaill a lorg nam broinn  agus an uairsin bidh iad a’ paigheadh na luchd-seilbhe air an son.

Thuirt Billboard gur e giullachd gu math doirbh a th’ ann:-

“ *But  licensing remixes and DJ mixes, both based on original recordings, is  incredibly complex. A single mix could have upward of 600 different  rights holders. According to CEO Stephen White, a typical mix has 25 to  30 songs that require payments to 25 to 30 record labels and anywhere  from two to ten publishers for each track.*”

Chan e ach toiseach-tòisichidh a tha seo ars Stephen White. “*The  goal is to bring this to all 400 distributors worldwide. When you think  about unlocking these millions of hours of content being created, it’s  significant monetization for the industry.*”
