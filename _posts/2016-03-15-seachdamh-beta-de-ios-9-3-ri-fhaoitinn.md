---
layout: post
title: Seachdamh beta de iOS 9.3 ri fhaoitinn
date: 2016-03-15 05:44:15
categories: [apple]
image: https://raw.githubusercontent.com/MacMhicheil/atug/master/images/iOS_Devices.png
---

Chaidh an seachdamh beta de [iOS 9.3](http://www.apple.com/ios/preview/) a’ sgaoileadh do luchd-leasachaidh le [Apple](http://www.apple.com/uk) Diluain.

<!--more-->

Bidh iOS 9.3 na ùrachadh mhòr de dh’iOS 9 agus mar sin bidh e a’ toirt a-steach iomadh comharraidhean ùra.

Nam measg bidh Night  Shift, comharradh a bhios ag atharrachadh speactram dathach an sgrìn gus  am bi e nas fhasa ri leughadh air an oidhche.

A bharrachd air seo bidh  comharraidhean ùra ann airson sgoiltean. Nam measg faodaidh sgoiltean  cunntasan Apple ID a’ toirt dhan a h-uile sgoilear san sgoil gus am bi  na sgoilearan comasach air logadh a-steach gu iPad sam bith san sgoil  agus gheibh iad an obair aca fhèin air.

Bidh app ùr dhan  luchd-teagaisg a bhios comasach air smachd a thoirt air na h-iPads aig  na sgoilearan gus am bidh an clas a’ coimhead air an aon rud aig an aon  àm. Cuideachd bidh luchd-teagaisg comasach air sgrìn sgoilear sam bith  fhaicinn aig àm sam bith agus an sgrìn sin a glachadh le facal-faire gus  deànamh cinnteach gu bheil an sgoiler ag obair mar bu chòir.

Thathar an dùil gum bi iOS 9.3 ri fhaoitinn dhan a’ mhòr-shluaigh 21mh Mhàrt as dèidh [tachartas](https://medium.com/@ubhalghort/tachartas-apple-21mh-mh%C3%A0rt-6f9a9ff61046?source=latest---------1) a bhios Apple a’ cumail aig an àrainn aca ann an Cupertino.
