---
layout: post
title: iTunes ri fhaoitinn ann an Stòr Microsoft mu dheireadh thall
date: 2018-04-30 10:28:11
category: [apple, microsoft]
image: https://raw.githubusercontent.com/MacMhicheil/atug/master/images/iTunes_Microsoft_Store.png
---

Còrr is bliadhna as dèidh fios-naidheachd ga ainmeacadh tha iTunes ri fhaoitinn ann an Stòr Microsoft ann an Windows 10.

<!--more-->

‘S e stàladh beag a th’ ann mu 477MB agus aon uair ’s gu bheil e air a stàlladh tha e cha-mhòr co-ionann ris an tionndadh traidiseanta: ’s urrainn dha ceangal a dhèanamh ri iPhones agus iPads, ceòl a chluich agus tha ceòl, filmichean agus sreathan t.bh. ri fhaoitinn ann an Stòr iTunes.

Tha an tionndadh ùr seo a’ cleachdadh teicneòlas Centennial Microsoft – dòigh pacaigeadh suas applaidean Windows airson a sgaoileadh agus a stàladh tron Stòr.

Tha seo a’ ciallachadh nach bi e air ùrachadh leis an stàlaichear Apple ach leis an Stòr fhèin. Tha e cuideachd a’ ciallachadh nach tèid seirbheisean eile a leithid Apple Software Updater agus iCloud a stàlladh sa chùlaibh o chionn ’s nach eil Centennial apps ceadaichte air sin a dhèanamh.

Faodar a luchdachadh a-nuas [bhon seo](https://www.microsoft.com/store/productId/9PB2MZ1ZMB1S).
