---
layout: post
title: Apple a’ cur casg air applaidean a tha a’ roinn dàta làraich le treas pàrtaidhean
date: 2018-05-12 11:59:13
categories: [apple, applaidean]
image: https://raw.githubusercontent.com/MacMhicheil/atug/master/images/Mapaichean.png
---

A-rèir còltas tha Apple a’ sguabadh applaidean às an App Store aca ma  tha iad a’ roinn dàta làraich le treas pàrtaidhean gun cead sòilleir  bho luchd-cleachdaidh.

<!--more-->

Ma tha luchd-leasachaidh airson na h-applaidean aca a chur a-steach dhan  App Store a-rithist bidh aca ris na h-applaidean atharrachadh gus nach  bidh iad a’ roinnn an dàta seo.

A-rèir 9to5Mac chaidh na h-applaidean sguabadh  às airson earrannan 5.1.1 agus 5.1.2 de Stiùireadh an App Store a bhriseadh.

Tha earrann 5.1.1 ag ràdh:

> Your app description should let people know what types of  access (e.g. location, contacts, calendar, etc.) are requested by your  app, and what aspects of the app won’t work if the user doesn’t grant  permission.

Agus tha earrann 5.1.2 ag ràdh:

> Data collected from apps may not be used or shared with  third parties for purposes unrelated to improving the user experience or  software/hardware performance connected to the app’s functionality, or  to serve advertising in compliance with the Apple Developer Program  License Agreement.

Thathar a’ tuigsinn gu bheil seo na phàirt dhen oidhirp aig Apple a  bhith a’ gabhail ri Riaghailtean GDPR an Aonadh Eòrpadh a tha gu bhith  èifeachdach 25mh dhen Chèitean.

Tha prìobhaideachd air a bhith na amas nas motha do Apple na  companaidhean teicneòlais eile ach leis na connspaidean prìobhaideachd o  chionn ghoirid air Facebook agus Google tha Apple air gluasad  gus cuideam a chur air.

Tha grunn innealan prìobhaideachd ùra aig Apple cuideachd a bhios rim  faotainn do luchd-cleachdaidh air feadh an AE agus dùthchannan eile ron  àm a bhios an GDPR ann. Nam measg tha làrach-lìn ùr airson Apple IDs a  riaghladh le feart a leigeas le luchd-cleachdaidh lethbhreac den dàta gu  lèir aca luchdachadh a-nuas agus sgrìnichean-splash ùr a mhìnicheas  poileasaidhean prìobhaideachd na companaidh agus mar a bhios aplacaidean  fa leth a’ cleachdadh dàta.
