---
title: Obair-taighe
author: Crìstean MacMhìcheil
type: post
date: 2019-11-11 18:30:00
image: /images/.jpg
comments: true
categories:
- codachadh
- geidh.uk
- jekyll
tags:
comments: true
---

Tha mi air an seachdain gu leth mu dheireadh a chosg air còd Geidh.uk a sgioblachadh agus a dhèanamh nas èifeachdaiche.

<!--more-->

Mar phàirt dhen sgioblachadh seo tha mi air an còd a thoirt gu bun-tomhas gus an gabh a chleachdadh  air làraichean-lìn diofraichte gun a bhith ga dheasachadh gu mòr.

Ma tha neach sam bith agaibh airson a chleachdadh gus blog Jekyll [^1] a chruthachadh dhaibh fhèin, tha mi air [teamplaid a chur suas an-seo air GitHub](https://github.com/MacMhicheil/Simple-Jekyll-Blog-Theme) a ghabhas a chleachdadh no a dheasachadh an-asgaidh. Tha mi air an còd ùr a chur an gnìomh mar-thà aig [Geidh.uk](https://geidh.uk/), [AtUG.uk](https://atug.uk/) agus [mo bhlog](https://macmhicheil.uk/blog/) ma tha sibh airson a fhaicinn air làrach-lìn beò.

Nuair a bha mi ag obair air an teamplaid, thòisich mi a' smaoineachadh air duilleag-dhachaigh Geidh.uk ath-leasachadh gus am bi e nas coltaiche ri làrach-lìn naidheachd seach mar bhlog thradaiseanta.

Tha mi air diofar dreachdan a chur suas an seo ([DD Beta 1](https://geidh.uk/dd-beta-1) / [DD Beta 2](https://geidh.uk/dd-beta-2)) agus tha [an duilleag-dhachaigh làithreach ri fhaicinn an-seo](https://geidh.uk/).

Tha an duilleag-dhachaigh làithreach a' nochdadh mar bhlog thradaiseanta leis na postaichean ann an òrdugh gun deach am foillseachadh leis am fear as ùire aig mullach a' chiad duilleag.

Tha a' chiad dreachd ùr a' nochdadh na postaichean san aon stoidhle ach tha iad air an seòrsachadh a-rèir roinn-seòrsa. Anns gach roinn-seòrsa chìthear na trì postaichean as ùire agus ceangal gus barrachd postaichean anns an roinn-seòrsa fhaicinn.

Tha na postaichean anns an dàrna dreachd ùr air an seòrsachadh a-rèir roinn-seòrsa a-rithist, ach tha iad nas teinne ri chèile agus uile a' nochdadh air ràgh singilte.

Bhithinn fada nur comain ma bhios sibh deònach sùil a thoirt orra agus bhòtadh an-seo air Twitter airson an dreachd as fheàrr leibh.

Ma tha beachd agaibh orra, 's urrainn dhuibh beachd fhàgail air a' phost seo gu h-ìseal no brath a chur gu [@GeidhUK air Twitter](https://www.twitter.com/GeidhUK).

[^1]: Tha mi air sgrìobhadh mu Jekyll roimhe: [A' gluasad bho Wordpress gu Jekyll]({{ site.baseurl }}/2019/02/17/a-gluasad-bho-wordpress-gu-jekyll/)
